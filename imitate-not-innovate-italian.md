Traduzione italiana dell'articolo https://perell.com/essay/imitate-then-innovate/ di David Perell.

# Prima di innovare, inizia ad imitare.

Imitare, e solo poi innovare, è il mio motto per migliorare ogni aspetto personale.

E' contro intuitivo, ma più imitiamo gli altri, più velocemente scopriremo il nostro personale stile. Nella storia dello spettacolo c'è una lunga tradizione di comici che, prima cercando di imitarsi a vicenda, fallirono per poi diventare dei personaggi riconosciuti: Johnny Carson provò a copiare Jack Benny fallì ma poi vinse 6 premi Emmy. David Letterman iniziò copiando Johnny Carson, ma il fallimento lo portò a diventare uno dei presentatori migliori d'America. 

Riflettendo sulle proprie influenze, Conan O’Brien disse: _"È il nostro fallimento nel diventare come il nostro ideale che alla fine ci definisce e ci rende unici"_.

I moderni creatori di contenuti invece seguono la strada opposta. Rifiutano di imitare altri venuti prima di loro e insistono sulla propria originalità, anche a discapito della qualità finale. Nagano l'ossessione verso l'originalità quando parli con loro, ma le loro azioni smascherano le loro scelte. In generale, i creatori impiegano troppo poco tempo a imitare i loro eroi e troppo cercando di fare qualcosa di nuovo. La chiamo malattia dell'originalità (Originality Disease) ed è una piaga che portano i creatori ad avere molta paura di imitare lo stile di altri.

Il problema è anche peggiore con gli scrittori che tendono a raccontare della loro arte con un certo mistero. Gli scrittori però sarebbero più saggi se apertamente si lasciassero ispirare da altri settori.

## Quentin Tarantino

I registi di Hollywood sono un esempio dell'essenza della professionalità della creatività. Quando si pensa a Quentin Tarantino si immagina un pazzo creativo con un talento molto singolare riconoscibile nel suo modo di fare film. La l'originalità di Tarantino inizia con l'imitazione. E' invece noto per copiare e ricostruire scene sulla base di altri film, e una volta a riguardo disse: "Ho rubato materiale da tutti i film prodotti nella storia".

Guardando al lavoro di Tarantino trovo il paradosso che imitazione e innovazione non sono in contrapposizione ma operano in tandem.

Non so voi, ma io sono un tipo che si butta sul divano con i pop corns e si gode il film senza altri pensieri. Film significa divertimento e relax, per me ed è una occasione per staccare dalla vita reale e farsi catturare in un altro mondo. Pensavo che tutti fossero così finché non ho visto un film con un regista, per lui è l'esatto opposto. Un regista è attento ai minimi dettagli di un film, dalla musica che deve sostenere il percorso delle emozioni, all'illuminazione che risalta il volto degli attori, ai movimenti di camera che devono anticipare gli sviluppi della trama.

Ascoltando un regista rileggere un film mi viene da chiedermi: "Abbiamo visto lo stesso film?". Mi viene la sensazione di aver vissuto in un mondo monodimensionale mentre lui viveva uno spazio a 4 dimensioni.

Da questo racconto ho imparato che chi gli artisti consumano l'arte in modo diverso dai profani. Sono consumatori di arte con uno scopo preciso, è la loro attività principale. I registi non guardano film per rilassarsi, ma per vedere come sono fatti. Coscientemente o no, guardando creano un loro personale catalogo pinterest nella mente, una libreria di idee da riusare per i loro prossimi lavori.

Prendiamo ad esempio George Lucas. Per preparare Star Wars si è rifatto al pensiero di Joseph Cambell che ha avuto una carriera sullo studio di mitologia e religione. Attraverso i suoi scritti, ha esposto una teoria dell'eroe archetipico che compare in tutti i tipi di storie nel corso della storia. Storia conosciuta come “The Hero’s Journey. Mentre scriveva Star Wars, Lucas ha tratto ispirazione dal libro più famoso di Campbell: "The Hero with a Thousand Faces". Lucas sentiva che la triade di mitologia, folklore e fiabe era scomparsa in Occidente e voleva che il suo nuovo film la facesse rivivere. Per allineare la storia con i classici che avevano risuonato in così tante culture umane, Lucas ha riscritto la sua bozza di Star Wars per allinearla al lavoro di Cambell.

L'originalità artistica di Lucas è stata accresciuta da una imitazione rispettosa del lavoro di Campbell e dei suoi temi ricorrenti. Se Lucas avesse sofferto della malattia dell'originalità che affligge così tanti scrittori contemporanei, Star Wars non sarebbe diventato ciò che oggi conosciamo.

## Originality Disease

Propongo 3 ipotesi sull'origine del "disturbo dell'originalità":

La prima è abbastanza lampante: non conoscere la fonte dell'inspirazione. Alcune delle ispirazioni più forti provengono dall'ammirazione (e forse anche dal [reverse engineering](https://perell.com/essay/practice-analytically-perform-intuitively/)) del lavoro di altre persone. Ma molte persone pensano che l'ispirazione venire dal nulla, come un colpo di fulmine. Temono che le muse ispiratrici non si degnino di fare visita in una mente già occupata da idee altrui. Invece di stare sulle spalle di persone che sono venute prima di loro, cercano dentro di sé un'idea rivoluzionaria.

La seconda è più sottile: il feticismo. PEnso che parte di questa ossessione per l'originalità venga dall'ambiente [accademico](https://perell.com/essay/teaching-like-a-state/), dove le persone studiano ciò che è venuto prima di loro ma con lo scopo di poter dire qualcosa di diverso. Poiché le riviste accademiche insistono sui contributi originali, gli accademici sono incentivati a studiare cose che nessun altro sta studiando. Il punto vero, però, è che originalità e utilità non sono la stessa cosa. Temo che gli accademici siano così concentrati nel selezionare la casella "nessuno ne ha mai scritto prima" che a volte dimenticano di dare un contributo utile alla conoscenza umana.

La terza è solo una congettura: ossessione per se stessi. In parte la Originality Disease ha le sue radici nel pensiero di Freud il quale sta alla base del nostro modello di psicologia umana contemporanea. Idee come ego e il subconscio ormai sembrano banali, ma è solo perché sono diventate mainstream. Il Freud pensiero è praticamente diventato virale e, mentre questo accadeva, Salvador Dalí guidava il movimento di pittura surrealista in Europa. Invece di cercare di catturare la realtà come i realisti o interpretarla come gli impressionisti, i surrealisti si sono rivolti all'interno e hanno dipinto il paesaggio della propria coscienza. Hanno rifiutato la logica e la ragione a favore di visioni ispirate ai sogni.

Successivamente, il movimento psichedelico degli anni '60 ci  avrebbe radicato ancora più profondamente nel mondo interiore. Man mano che crescevano i movimenti gemelli dell'amor proprio e della libera espressione, le persone fuggivano dalla posizione autoritaria del [cristianesimo](https://perell.com/essay/why-youre-christian/) e, sulla scia terrificante della seconda guerra mondiale, tutto ciò che odorava di ortodossia. Invece di cercare risposte all'esterno, le persone si sono rivolte nel loro intimo. Questa tendenza ha accelerato con l'ascesa della terapia e della meditazione, campi in cui molti sostenitori insistono sul fatto che il da sé ci si conosce meglio e le risposte sono dentro di noi. Pensiamo a noi stessi come isole. Questa è una mentalità unica e contemporanea. Come mi ha detto di recente il pastore di una chiesa locale, i primi cristiani credevano invece che la vita dovesse essere come una spugna. Piuttosto che proteggersi dalle influenze esterne, aprirsi al divino nelle loro vite e lasciarlo crescere in loro come un rigoglioso fiore primaverile.

Si dice che l'arte rifletta lo spirito dei tempi. Forse il pensiero secolare si è infiltrato anche nella nostra creatività. Nel mondo dell'arte, i nostri dipinti sono sempre più astratti per riflettere l'esperienza soggettiva degli artisti che li hanno realizzati. E molto spesso, mirano a catturare l'attenzione con l'originalità di uno shock anziché per la qualità. Questa adorazione narcisistica di sé porta le persone a rifiutare il valore del "canone". Mentre ci siamo rivolti verso l'interno per l'ispirazione, abbiamo trasformato l'originalità nella nostra virtù cardinale.

L'alternativa è andare verso la verità. Nelle parole di C.S. Lewis, famoso per la vivida immaginazione che ha presentato in storie come le Cronache di Narnia: "Nessun uomo a cui importa dell'originalità sarà mai originale. È l'uomo che sta solo pensando di fare un buon lavoro o di dire la verità, questo diventa davvero originale e non se ne accorge nemmeno".

Le parole di C.S.Lewis sono in linea con la premessa dell'eccellente documentario di Roger Scruton "Why Beauty Matters". Si apre con l'idea che prima del 20° secolo, se qualcuno avesse chiesto a qualcun altro quale fosse lo scopo di creare arte, avrebbe detto: "Per fare qualcosa di bello". Ma dal tempo dell'urinatoio di Duchamp nel 1917, il primo scopo dell'arte è scioccare lo spettatore in modo originale, la qualità è cosa secondaria. Per catturare l'attenzione di chi guarda l'artista usa atteggiamenti disturbanti e cerca di violare i tabù. Piuttosto di raggiungere l'alto obbiettivo della bellezza oggettiva, è stato esposto il "mondo interiore" e i risultati sono stati decisamente brutti. Scruton rimarca che il linguaggio, la musica, l'educazione sono aspetti divenuti offensivi oppure auto-referenziali. Scruton indica il declino della bellezza come causa della auto-referenzialità della modernità e do una insensata rottura con la tradizione.

![Duchamp’s Urinal](https://lh5.googleusercontent.com/cBCRPetoJ3keQd5W3FeeecrPFKwAtceaGnEa0DPr2V2ga4OhufXxd5sD_AJPX7HuaF-nsiVrmsI2vLnFXpmIRXirU-CGC3ZCMvTNQNFwJ_d3mRx0BUbqJfEgzVv3pxw4h--hPLT7) Duchamp’s Urinal

Con quanto detto non voglio premiare la pigrizia. Adoro ammirare le innovazioni umane e penso che sopravalutare la tradizione possa limitare il progresso. Guardiamo agli artisti dell'antico egitto. Furono cresciuti per scrivere in modo molto rigido, il loro apprendistato veniva completato solo dopo aver acquisito la capacità di disegnare immagini e simboli nella pietra secondo le regole stabilite. Ernst Gombrich, nel suo "The Story of Art", diceva: "Nessuno voleva niente di diverso, nessuno chiedeva loro di essere originali. Al contrario, l'artista migliore era colui che riproduceva fedelmente i manufatti del passato". Guidati da una filosofia di imitazione, e mai di innovazione, l'arte egizia non ebbe mai evoluzioni. Mille anni dopo, nuove opere che somigliavano molto a quelle ancestrali furono elogiate allo stesso modo. Pochi cambiamenti e piccoli progressi, l'imitazione senza l'innovazione.

Seguire una direzione opposta rispetto all'arte egizia comunque non funziona. Innovazione senza imitazione è solo follia. Prendiamo degli esempio storici. L'invenzione rivoluzionaria della relatività generale da parte di Einstein è stata resa possibile da decenni di studi sui fisici classici, sulle cui basi si è appoggiato. Molti dei musicisti più virtuosi hanno passato ore a esercitarsi sulle scale per cogliere la forza creativa di coloro che ammiravano. Nel mondo della scrittura, Hunter S. Thompson una volta ha scritto a mano ogni parola de "Il grande Gatsby" in modo da poter provare l'emozione di scrivere un grande romanzo. Robert Louis Stevenson ha copiato meticolosamente i paragrafi che gli piacevano e, una volta che ha preso dimestichezza con loro, ha lanciato i libri dall'altra parte della stanza per costringersi a riscrivere i paragrafi a memoria.

Tornando ai giorni nostri, gli scrittori esitano a raccontare i loro esercizi di imitazione. Hanno una grande paura di plagio. Una paura acquisita a scuola dove ci insegnano a temere cosa ha l'odore dell'imitazione. Il plagio è punito duramente come un supplizio eterno.

Ovviamente il plagio è cosa da condannare. Il problema è che la nostra tormentata paura del plagio ha stretto gli artigli attorno alle cose che in realtà fanno del bene. Per eccessiva cautela, abbiamo perso il contatto con la sottile, ma importante distinzione tra rubare il lavoro di altre persone senza dar loro credito (che è ovviamente una cosa negativa) e rispecchiare lo stile o i valori di uno scrittore che ammiri (che dovrebbe essere lodato e promosso).

## Sana emulazione, cosa ti è accaduto?

L'etimologia della parola imitare o emulare è un aspetto per me interessante. Al tempo di Shakespeare, la parola "ape" (scimmia) significava sia "primate" che "imitare". In italiano si usa "scimmiottare" per indicare una pessima imitazione. L'etimologia ci vuole suggerisce che l'emulazione è parte di quello che siamo.

Guardando alla storia, il tipico apprendimento basato sull'imitazione è sempre stato il tirocinio, anche detto noviziato. Guardiamo alla storia di Leonardo Da Vinci. Non ha avuto un percorso scolastico come lo intendiamo oggi, ma il suo tirocinio è iniziato a 14 anni. Il tempo nella bottega del suo maestro gli ha fatto imparare la matematica, il disegno e la bellezza della geometria. Nel perfetto spirito "prima imita, poi innova" c'è grande correlazione fra ciò  che Leonardo ha prima osservato e cosa poi ha realizzato da se stesso. Di fatto uno dei più famosi lavori del suo maestro è un giovane Davide trionfante su Golia. Detto questo non dovrebbe quindi sorprendere che questo lavoro somigli molto al Davide dipinto da Leonardo successivamente, e forse ha pure influenzato il David di Michelangelo.

![Da destra a sinistra: Verrocchio, Michelangelo, bozzetto di Leonardo da Vinci](https://lh4.googleusercontent.com/VsmI4GHCNPEjMKgUN0mkf1eiqsphKi7tvQahOdwnZvvFapknfvjayFeWk0ZtXJriWnrTPnKdvIQm2SnoAJEukl2MvIKNJgDTHPfthinx7QyoQJX3Tv2BbffWqS-oDAONEiH6gIMp) Da destra a sinistra: Verrocchio, Michelangelo, bozzetto di Leonardo da Vinci

Oggi le cose sono diverse. Abbiamo abbandonato l'apprendistato in nome dell'efficienza. Oggi l'aspirante Da Vinci sarebbe in una scuola professionale e non in bottega con il suo maestro. Con il declino della vita da apprendista è venuta meno l'apprendimento per emulazione. La doppia ascesa della carta stampata prima e della scuola per tutti poi ha portato al valorizzare in modo spropositato la conoscenza che può stare nei libri. L'umanità ha guadagnato enormemente dalla diffusione di massa della conoscenza, ma ha dato troppa importanza all'idea che la conoscenza viaggi principalmente attraverso la lettura. La trasmissione del saper fare e la conoscenza 'muscolare' si è persa nella trascrizione.

Per vedere cosa intendo guardiamo a come avviene l'insegnamento dello scrittura. Ti insegnano a saper scrivere correttamente imparando regole che si trovano ben sistematizzate nei libri di testo. E' sicuramente utile e necessario, ma oltre a questo non viene insegnato quasi nulla della sconfinata possibilità dello scrivere: la formulazione del pensiero, il racconto in forma interessante sulle cose, la ricerca dello stile personale, superare la paura delle critica e superare il blocco della pagina bianca. Suggerimenti comuni come ["evitare la forma passiva"](http://www.nailthatpaper.com/4-ways-to-remove-passive-voice-from-your-paper/) sono superficiali ed astratti. Più faticoso invece descrivere i benefici di aspetti importanti come il creare il proprio stile o diventare osservatori più acuti, infatti questi aspetti si imparano prima e meglio attraverso l'imitazione. 

## Quali capacità si apprendono meglio attraverso l'imitazione?

Se tradurre una certa conoscenza in forma scritta è un compito arduo allora quella conoscenza dovrebbe essere trasmessa attraverso l'imitazione. Spesso, certe abilità hanno un sacco di sottigliezze che si imparano meglio parlandone direttamente con un esperto o, meglio ancora, guardandolo fare nel suo lavoro. Cucinare ne è un esempio sublime. Avere i migliori libri di cucina e seguirne le ricette ti aiuterà a diventare un buon cuoco, ma certamente non basterà per essere Gordon Ramsay. Ogni chef dovrebbe conoscere la scienza base della preparazione del cibo, 4 elementi base della cottura (sale, grassi, acidi, calore) e i 5 sapori fondamentali (dolce, salato, acido, amaro e umami), ma per raggiungere le vette dell'alta cucina ci sono molte altre regole che si acquisiscono con la pratica e l'affiancamento di chi è più esperto. Apprendere la scienza base della cucina ti porta ad un buon livello del mestiere, ma essere nell'eccellenza significa avere un arte. Un sistema di regole rigido non si adatta a descrivere le molteplici sfaccettature di ciò che accade in cucina.

Le arti creative sono simili con una differenza: mentre è possibile imitare (riprodurre) un prodotto creativo, questo non vale per il saper cucinare. Questo è il motivo per cui leggere scrittori molto bravi è uno dei modi migliori per diventare un buon scrittore. Anche se i principi di una scrittura potente non sono facili da trasferire, leggere molto buon materiale affina la propria intuizione nel saper riconoscere testi di qualità.

Per riconoscere quando serve l'apprendimento imitativo basta questo: cercare un tutorial su Youtube per saper fare qualcosa. "L'ho imparato su Youtube" spesso riguarda capacità manuali e non intellettuali, spesso difficile da descrivere solo a parole (faccio prima a fartelo vedere che raccontartelo). Nessuno impara a ballare leggendo un libro. Invece guardando un video si può provare a copiare, emulando cosa fa la persona sullo schermo. Similmente si dice che i libri sulla scrittura sono pessimi e concordo su questo. Non perché chi li ha scritti siano pessimi scrittori ma perché l'intento è distillare le parti più profonde della scrittura in un testo, e certe idee vengono ridotte e smettono di essere utili.

L'educazione nelle materie creative inizia con i benefici del fare, del guardare e provare. Riprodurre il lavoro di qualcun'altro ti obbliga a ripercorrerne le scelte fatte, a rifare il suo stesso percorso mentale. L'apprendista si ritrovare ad intrecciare i fili del lavoro altrui mentre realizza un nuovo personale arazzo.

## Lezioni dalla pittura

Accade che certe situazioni sociali in cui ci troviamo a vivere rivelino chi siamo veramente. La personalità è un aspetto relativo, la solitudine non ci da l'occasione di confrontarci con nessuno. Il poeta John O’Donohue descrive bene questo dicendo: "Alla presenza degli altri puoi iniziare a vedere chi sei guardando come la tua immagine si riflette in loro e ritorna a te."

L'imitazione ci aiuta a scoprire i nostri aspetti creativi portando a galla i nostri gusti e quali parti del processo creativo è più connaturale in noi. E' quello che usano dire gli scrittori quando sono alla ricerca della loro "voce interiore".

L'imitazione aiuta a creare il proprio percorso di apprendimento. Conosco maestri di pittura che spinge i propri studenti ad ascoltare la fatica che fanno nel lavoro di imitazione. Dicono che la tua "voce interiore" si palesa come reazione del tuo stile personale rispetto allo stile del pittore che si vuole copiare.

Uno degli aspetti pià interessanti per me nel visitare un museo d'arte è osservare gli artisti di passaggio che cercano di copiare le opere esposte nei loro taccuini. Cerco di parlare con qualcuno di loro, mi interessa capire come l'atto del copiare li porti a interiorizzare l'opera che hanno davanti. Conversando posso capire le loro osservazioni e farne tesoro per me stesso. Durante un giro al British Museum feci conoscenza con un aspirante pittore di nome Finley. Lo incontrai mentre abbozzava un disegno di statue greche e cercava di farne risaltare il senso del movimento. Attraverso ogni segno nero, fra le parti chiare e le ombre, si trovava a dover capire perché lo scultore antico avesse scelto dato forma al marmo in certi particolari modi. Attraverso statue di molti secoli prima di lui, Finley si trovava  impegnato in una vivace conversazione con il fantasma di questo antico artigiano.

Non è un caso che molti scrittori professionisti vengano formati attraverso la pittura. Imparare ad osservare come un pittore è fra i migliori esercizi per diventare uno scrittore accurato. Entrambi le abilità richiedono un certo senso dell'osservazione. Mentre i pittori puntano a illuminare il mondo con colori e ombre, gli scrittori lo illuminano con le parole e metafore. Entrambe le attività sono atti di composizione e, talvolta, di occultamento selettivo di informazioni. Scrittura e pittura hanno delle proprietà essenziali simili che si manifestano in modi completamente diversi, come accade per le diverse zone dello spettro elettromagnetico. La luce visibile, i raggi X, l'ultravioletto o l'infrarosso ci raccontano aspetti diversi della stessa realtà osservata.

La parte più sorprendente nel abbozzare un disegno copiando un'altra opera sono i piccoli particolari che si notano solo dopo diverse ore. Scrivere o disegnare è imparare a vedere. Forse per questo  David McCullough, discreto pittore e forse uno dei migliori biografi americani, disse: "L'intuizione viene, il più delle volte, dal guardare ciò che è stato sul tavolo per tutto il tempo, davanti a tutti, piuttosto che scoprire qualcosa di nuovo... Questo è il grande monito di Dickens a tutti gli scrittori: -Che io possa vedere-".

Se i pittori ottengono così tanto dall'imitazione di un lavoro che rivive in loro, forse gli scrittori dovrebbero strappare qualche pagine dei loro appunti e iniziare a fare lo stesso.

## Due tipi di imitazione

Ci sono 2 tipi di imitazione: prossima e lontana.

Le persone, pensando all'imitazione, spesso hanno in mente l'imitazione prossima. E' il caso dell'imitazione di persone che fanon la tua stessa attività. Quello che Hunter S. Thompson ha fatto riscrivendo ogni singola parola de Il Grande Gatsby. Stesso esempio per i musicisti che si allenano rifacendo le proprie canzoni preferite, e come fece Kobe Bryant imparando i movimenti dei più grandi giocatori di basket della storia. Lo disse lo stesso Kobe: "I miei movimenti sono un grande furto dai giocatori più grandi".

L'imitazione lontana invece è un trasferimento di idee fra domini diversi, fra galassie diverse. L'interpretazione dei sogni di Sigmund Freud è conosciuto come uno dei lavori più originali della psicologia, ma i più non sanno quanto sia stato ispirato da Nietzche. Concetti come la rimozione, le pulsioni istintuali, la mente inconscia e il simbolismo dei sogni sono radicati nell'opera di Nietzche.

La prefazione del mio saggio su Peter Thiel è che il suo approccio all'investimento è in realtà l'applicazione pratica della filosofia di René Girard. Puoi fare qualcosa di simile. Come Thiel, puoi innovare scegliendo bene la tua fonte di imitazione. Da dove iniziare? Ecco un indizio: molto del futuro che verrà ha origine nell'arte, prima che diventi realtà. Il mondo della tecnologia è sempre stato attento alla narrativa fantascientifica. Steve Jobs è noto per aver estratto da Star Trek il design dell'Ipad, e prima ancora idee come FaceTime si potevano trovare in 2001 Odissea nello spazio.

 Non è sempre così semplice. Ma come regola generale, più ci si avvicina a contesti inesplorati, più le svolte innovative possono avere sorgente in una imitazione remota. Le migliori idee che ho avuto nel contesto sperimentale dell'educazione sono arrivate come ispirazione di persone molto lontane da questo contesto specifico. Ho ricevuto ispirazione da spettacoli dal vivo di musica elettronica, dalla storia del Cristianesimo o addirittura dal contesto degli alcolisti anonimi. E non sono il solo a portare esempi come questo. Persone che ammiro molto dell'ambito educativo hanno speso anni a studiare come certi culti hanno elaborato sistemi forti di coesione e fraternità. Da citare anche che, mentre molti esperti del tempo dubitavano che l'uomo potesse costruire macchine volanti ed alzarsi da terra, i fratelli Wright studiavano un libro chiamato "Locomozione animale" e "Bird in Flight image" del fisiologo e cardiologo [Etienne-Jules Marey’s](https://it.wikipedia.org/wiki/%C3%89tienne-Jules_Marey). Diversamente dai contemporanei, non erano concentrati esclusivamente solo su quello che veniva pubblicato allora riguardante i tentativi di volo umano.

Fino ad allora, la fotografia aveva lo scopo di catturare un singolo istante di tempo. Ma per poter risolvere la necessità di catturare sequenze in movimento, Marey inventò un sistema per catturare sequenze di immagini e sovrapporle in un unico foglio. Dalla sequenza unita di foto, le persone potevano osservare i movimenti e capirne i dettagli in un modo prima impossibile ad occhio nudo. Marey, fisiologo e cardiologo, è riconosciuto precursore della cinematografia. Imitare e poi innovare in questo caso significa che Marey non voleva essere originale, voleva rispondere ad una necessità e la fotografia è stata fonte di ispirazione. 

![Etienne-Jules Marey’s Bird in Flight](https://collectionapi.metmuseum.org/api/collection/v1/iiif/286544/611465/main-image) Etienne-Jules Marey’s Bird in Flight

Voglio sottolineare un aspetto importante. Imitare non significa diventare o fare le stesse cose di qualcun'altro. Confondere l'ispirazione con la semplice riproduzione porta all'appiattimento dello stile e priva la società del dinamismo individuale. Sono tempi in cui la riproduzione cieca di certi stili è evidente nel marketing e nel design. E' evidente come nella comunicazione di molti top brand troppo spesso si usano le stesse illustrazioni caricaturali.

![These cartoon drawings are everywhere](https://lh5.googleusercontent.com/AH1s39UoWaSAVGXEc2_DYLuTL6IAwNwieN4Kc-rJNwC9qr_978T6CDdiN3FPRPmYXEOM5rDe0besM5k4a10IFyvVxw9pUvrYY2zx8pVjmRLWTy3JEWleDikSoJCoGK3cUPca0_j6) Questi disegni sono ovunque.

La situazione peggiora in ambienti strettamente interconnessi, quando le persone usano l'arte solo per impressionare gli altri. Ogni nuova persona che si introduce in un certo settore, che prima ha attraversato gli stessi percorsi di studio tipici, tenderà ad adottare gli stessi stili generali già consolidati. Quello che abbiamo guadagnato nella formazione di massa, lo abbiamo perso nell'unicità dei risultati. Erik Hoel, in un pezzo "How the MFA Swallowed Literature", faceva notare come la narrativa contemporanea condivida gli stessi stereotipi su come la società dovrebbe funzionare, oltre a condividere lo stesso stile minimalista. Questo contrasta con la storia dei migliori scrittori classici i quali non hanno ricevuto una formazione standard. William Faulkner non ha finito l'università (come Steve Jobs), Dostoevsky aveva una formazione da ingegnere, e Virginia Woolf ha ricevuto una educazione parentale.

Design e scrittura ci portano ad una stessa verità: se vogliamo puntare all'innovazione, dobbiamo staccarci abbastanza da chi abbiamo scelto come modello.

Con l'avvento dei social media, l'effetto dell'imitazione si è fatto ancora più pernicioso. Ogni piattaforma incentiva solo un certo stile creativo. Twitter premia frasi brevi ma aggressive o sfacciate. Youtube premia video dal ritmo serrato e dal contenuto pompato, e probabilmente questo non assomiglia allo stile dei film che guardi. Lasciando internet da parte, nel fiume abbondante di contenuti audio video disponibili non c'è traccia di particolari dialetti regionali. Uno studio sulla regione texana valutò che le persone intervistate prima del 1980 parlavano all'80% con il tipico accento texano. Oggi, il numero si è ridotto ad un terzo. Lo studio incolpa di questo la tv generalista: "La tipica parlata texana è stata sostituita dal generico inglese americano, ha vito l'inglese del midwest tipicamente parlato nei media."

Una via facile per migliorare la scelta di chi imitare è allontanarsi dal frenetico presente e diversificare le proprie fonti, fuggire l'industria dell'intrattenimento, leggere molto della storia passata e meno del quotidiano.

Gli innovatori da cui ho imparato sanno combinare l'imitazione vicina con quella remota. Penso a Patrick Collison (CEO). Gli chiesi direttamente una volta perchè Stripe, dal business così innovativo, non avesse sperimentato una struttura interna radicalmente diversa dalla norma. Mi disse che un'azienda non dovrebbe essere innovativa solo per il gusto di esserlo. Spesso è meglio prendere una strada già conosciuta e ricca di letteratura in merito, situazione migliore nel caso ci siano problemi da affrontare. Ma seguire le migliori pratiche per la maggior parte di ciò che fai non significa che non puoi innovare quando sia necessario. Stripe è nota per la trasparenza interna delle informazioni, per il lancio di una publishing company, iniziative sul clima, e resta una delle prime fintech company a introdurre il lavoro full-remoto.

Tirando le somme, Patrick mi disse: "L'orientamento di Stripe è ispirato al principio della recinzione di Chesterton (Chesterton’s fence), una sana riluttanta a essere originali in mancanza di validi argomenti, e una attenzione alle soluzioni del passato.

La Silicon Valley è un luogo senza un passato. Per quanto bene si parli degli eventi attuali e della storia globale, i creatori dell'era digitale sono notevolmente inconsapevoli della storia del loro stesso settore. Sono molto focalizzati sul futuro che verrà, ma ignorano spesso quale passato ci sia alle spalle. Patrick è una persona in controtendenza per il suo interesse per le prime istituzioni della Silicon Valley, come ARPA e Xerox Parc, e i pionieri del settore come Alan Kay, Stewart Brand e Douglas Englebart. Parlando a una classe di Stanford, Patrick disse aproposito di Englebart (un suo progetto venuto prima di Stripe): "Molto di questo mio primo lavoro è migliore di quello che abbiamo fatto oggi... Certo, abbiamo risolto tutti i tipi di problemi di scalabilità, implementazioni, tecnologia — ma la il problema di aiutare le persone a collaborare era più sentito allora che adesso. 

Tralasciando la cultura tech, Patrick ha studiato in modo approfondito la storia di culture  iper-produttive come [l'Illuminismo scozzese](https://en.wikipedia.org/wiki/Scottish_Enlightenment), che furono la cornice di studenti rivoluzionari come  Adam Smith and David Hume. Decostruire e sutudiare le dinamiche di certe culture del passato che cambiano il mondo è alla base del metodo "Imitare, quindi innovare". Stripe è un'azienda originale perché il suo fondatore non è caduto nella trappola di essere troppo originale.

## Rincorrere l'originalità

Osservando Stripe ho realizzato che l'originalità è cosa buona se serve ad una causa nobile. Nel business, la mancanza di originalità è segno che non viene capito bene il problema che si sta cercando di risolvere. Una volta capito il problema nella sua essenza, la soluzione arriva e può apparire anche ovvia. Certi settori che dall'esterno sembrano macchine perfette ed organizzate in realtà sono tenute insieme con lo spago. Hanno all'interno un mare di problemi da risolvere e aspettano solo l'arrivo del giusto imprenditore che come Spider Man metta a posto le cose.











_In progress_

